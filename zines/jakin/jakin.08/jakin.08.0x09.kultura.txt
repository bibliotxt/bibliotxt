                               ==Jakin ezine==

                  <0x08>garren alea, <0x09>garren artikulua

                  
|=----------------------------=[ Kultura ]=------------------------------=|
|=-----------------------------------------------------------------------=|
|=-------------------------------=[ km ]=--------------------------------=|
|=-----------------------------------------------------------------------=|


Izenburua: Hyperion saga
Egilea: Dan Simmons

Zientzia-fikzioaren maisulana, Hyperion eleberriarekin hasten dena.
Horren ostean Hyperion-en erortzea, Endymion eta Endymion-en igoera.
Etorkizun urrun batean kokatzen gaitu egileak, non unibertso ezaguna
3 talde nagusien artean banatzen den: aintzinako lurtarrak, inperio
handia osatzen dutenak. exter arraza gaizkile eta lurtarrentzako betiereko 
mehatxua. Eta azkenik teknonukleoa, kokaleku ezezagunean dagoen
adimen artifizial mordoen bilgunea, eta teorian gizakien laguntzaileak.

Hyperion planeta bat da, baina ez edozein planeta: bertan denboraren
hobiak izeneko lekua misteriotsua dago, non edozer gauza espero 
daitekeen. Bertara 7 pertsona joaten dira, bakoitzak bere arrazoiekin
eta bere bizitzetan gertatu den zerbaitengatik. Bidaian bakoitzak bere
istorioa kontatuko du eta kontaketaren bitartez unibertsoa eta bere
egoera ikuspuntu guztietatik ezagutuko dugu.

Denboraren hobiekin erlazionatuta pertsonai bildurgarri zein misteriotsua
momentu zehatzetan agerpena egingo du: Alcaudon edo Shrike
Itsuraz Kromoz eta ziri beldurgarrietaz osatutako izaki ahalguztiduna betebehar
ulertezinekoa baina ekintza suntsitzailea daukana.
Baina hori baino istorio gehiago daude.

Misterio guztiak argitzen al dira lehen liburuak? inolaz ere, pixkanaka
argitzen dira eta anbiguotasunak ere agertzen hasten dira. 
Baina zalantzarik gabe, 4 liburuak bukatzerakoan osagai guztiek bere zentzua 
hartzen dute. Bestalde Dan Simmons-ek sortzen dituen asmakizunak,
gailuak eta batez ere espazio untziak benetan itzelak dira, guztiak fisikaren
teoriak betetzen, batez ere mekanika kuantikoaren inguruan. Bereziki apartak 
3garren eta 4garren liburuko  'arcangel' izeneko espazio untziak.

Liburuak poltsiko ediziotan topa daitezke eta noizbait bakoitza 5 euroko
prezioan jarri dute. Zientzia-Fikzioa gustoko baduzue hemen belarritaraino
izango duzue.

                             -km-

<E0F>